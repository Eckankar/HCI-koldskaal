\subsection{Karl Koder}

Karl Koder er en 42-årig autodidakt .NET-programmør. Hans IT-kundskaber
overstiger altså den gennemsnitlige bruger af Pensionistsagens
hjemmeside. Som familiens IT-mand har han dog også de facto fået ``tech
support''-stillingen når et familiemedlem skal have hjælp til anvendelsen af
IT-systemer der er vante såvel som uvante for Karl.

Karls reelle IT-færdigheder passer ikke altid helt med hvorledes han formår
at beskrive dem overfor andre folk, fx er hans kode ofte fuld af slam, men
hans kompetencer er dog tilstrækkelige til at betjene Pensionistsagens
hjemmeside. Han er dog kun indirekte en interessent hos Pensionistsagen. Karls
forældre er begge pensionister og holder meget af at rejse. Derfor fik han
også opgaven at hjælpe dem med at tegne et medlemsskab samt at bestille
rejser med den dertil hørende medlemsrabat.

Selvom Karl i sandhed er en ægte slamkoder, skyder han oftest skylden på
udviklerne af IT-systemerne når han har problemer. En smertefri process ved
anvendelse af IT-systemer er altså alfa og omega for Karl, og han har gennem
tiden smadret mangen en datamat i ren vrede og frustration over at tingene
ikke altid har kørt så gnidningsfrit som man kunne have ønsket.
