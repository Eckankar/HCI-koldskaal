\section{Designvalg}
\subsection{Navigation}
En stor del af vores design er baseret på Ældresagens hjemmeside. Vi har
valgt at bruge deres menu-indeling med 4 hovedtabs: Medlemmer, For Frivillige,
Presse og Politik og Arbejdsliv. Nedenunder har vi en overordnet menu for hvert
emne, som hver åbner en mindre menu ude i venstre side. Dette valg gør, at vi i
princippet kan genskabe det meste af Ældresagens indhold med samme struktur som de
har, og det giver masser af plads til nyt indhold. 

Vi har på visse punkter valgt at lave ændringer i forhold til Ældresagens design, da
navigationen på deres side mildest talt er rodet, spredt og ikke-intuitivt. 

\begin{itemize}
\item Menuen bruger konsistente farver til at vise præcis hvor i navigationen man befinder sig.
\item Undermenuerne er samlet et sted, i stedet for Ældresagens opdeling i 3 visuelt forskellige menuer.
\item Side-elementerne er altid samme steder, i modsætning til Ældresagen hvor de enkelte sider
      ofte er markant visuelt forskellige.
\end{itemize}

\subsection{Bliv medlem}
Medlemssiden er opbygget med en forklarende tekst om medlemsskabet (som er al den information vi fik givet i opgaven),
og en prisliste som vi selv har lavet. Tilmeldingsformularen er helt standard, med røde stjerner på alt påkrævet information.
Betaling for medlemsskabet er ikke med i formularen. Når man indsender data får man en bekræftelse på, at man er blevet oprettet
som medlem.

\subsection{Rabatter og tilbud}
Sektionen er ret ens, sammenlignet med Ældresagens. Vi har beholdt konceptet med et billede, en titel og en forklarende undertekst, der for os virker som om den giver det bedste overblik over kategorierne og deres indhold.

Højremenuen er fjernet, idet den komplicerede siden visuelt, og fjernede fokus fra det relevante indhold.
Noget af indholdet fra højremenuen burde nok beholdes (vigtigst er nok PDF'en over tilbudene), og den bedste måde at gøre det forestiller vi os ville være i en separat sektion under venstremenuen. 

\subsection{Kategorierne}
Kategorivisningerne følger samme struktur som den overordnede visning af kategorierne, hvilket burde hjælpe med at holde navigationen mere konsistent, og dermed med lidt held nemmere at bruge. 

\subsection{Information og køb}
Produktinformationssiden er organiseret som følger:

Vi har to bokse, den øverste indeholdende billedet fra kategorivisningen, for at forsikre brugeren om at de er inde på den rigtige side, og praktisk information vedrørende eventet. Desuden gør vi det nemt for en bruger at foretage et køb ved at præsentere dem med muligheden for at begynde købet ved blot at vælge hvor mange billetter de skal bruge. Under dette er den yderligere, uddybende information.

Under købsprocessen har vi øverst på siden en ``progress bar'', der giver en fornemmelse af hvor meget der skal til før købet er fuldført, hvilket burde kontribuere til at give et bedre overblik i forbindelse med købet.

Købet er opdelt i små, overskuelige skridt, hver med et specifikt formål. Det kunne muligvis gavne med en anelse forklarende tekst på disse, men ud over dette mener vi at processen er overskuelig, nem at bruge og præsenterer informationen på en let-tilgængelig måde.

\subsection{Panda}
Vi har ingen pandaer. Undskyld.
